<HTML>
    <HEAD>
        <title>10. Полска скакавица</title>
        <link rel="stylesheet" a href="img.css">
        </HEAD>
        <body>
            <br><br><br>
            <font color="#00b300"><font size = "7"><center>10. Полска скакавица, 53 метра</center></font></font><br>

            <Center><font face= "arial" > <font color="green"><font size = "5">
                Водопад Полска скакавица е чудесна дестинация за еднодневни ескурзии. Освен да се полюбувате на красотата му, недалеч от река Струма, в подножието на водопада, има хубава поляна, на която можете да поиграете федербал, да опънете хамака си на сянка между две дървета и да почетете книга или просто да се разходите из района. Ако сте забравили да си вземете вода, при къщите над водопада има чешма, от която може да си налеете.

Водопадът Полска скакавица е разположен в Конявска планина между градовете Земен и Кюстендил. До него можете да стигнете с влак като слезете на спирката Скакавица (на около 1 ч. и 20 мин. от Перник) и продължите на юг. Покрай релсите върви пътека, която за около 25 минути ще ви отведе до подножието на водопада.

Ако пътувате с кола, от намиращото се на 12 км северно от Кюстендил село Драговищица, продължете на север към село Злогош. На около 6 км от селото вдясно има разклон за село Полска скакавица. То е разположено непосредствено над водопада. За да стигнете в подножието му, продължете пеш по черния път, явяващ се продължение на пътя, по който сте дошли. Скоро той ще се превърне в пътека, която с широк завой ще ви изведе до река Струма, недалеч от подножието на водопада.
                <br><br><br><br>      <img src= "download.jfif" width="500" height="300"></center> <br><br><br><br>
                <body bgcolor="#e6e6e6">
            </body>
</HTML>