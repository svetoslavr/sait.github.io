<HTML>
    <HEAD>
        <title>3. Бовска Скакля</title>
        <link rel="stylesheet" a href="img.css">
        </HEAD>
        <body>
            <br><br><br>
            <font color="#00b300"><font size = "7"><center>3. Бовска скакля, 85 метра</center></font></font><br>

            <Center><font face= "arial" > <font color="green"><font size = "5">  Водопадът се намира на едноименната малка река - ляв приток на река Искър. Бовска Скакля е един от най-високите водопади в България. Водата пада през 3 каскади, като първата е особено внушителна с височина от 85 м. Рекичката извира в землището на с.Заселе и се влива в Искър при с.Гара Бов. Тя е с непостоянен дебит и почти пресъхва през горещите летни месеци. Когато започне интензивното снеготопене, водопадът е особено зрелищен - месеците март, април и май са най-подходящи за посещението му. През зимата водата, спускаща се в скалния венец замръзва, образувайки красиви ледени форми.
                До водопада се стига, като се поеме „Вазовата екопътека”, свързваща селата Гара Бов и Заселе. Пътеката носи името на великия български писател Иван Вазов, който, вдъхновен от красотата на планината, пише тук някои от най-известните си творби. Тук Вазов пише и разказа „Дядо Йоцо гледа”. В близост се намира „Злият камък” - скалата, от която слепият Вазов герой „гледа” преминаващата в дефилето железница. Пътеката е направена през 1972 г. със задружните усилия на местни жители. През 2007 г. е обновена и маркирана. Изградени са предпазни парапети, поставени са табели, беседки и пейки. Днес „Вазовата екопътека” е една от най-популярните туристически атракции в региона. Цялата екопътека се преминава за около 1 ч. и 30 мин. От Гара Бов пътеката се изкачва и извежда в подножието на внушителния водопад. Спускането по нея от с.Заселе също е много интересно и приятно.  <body bgcolor="#e6e6e6">
                <br><br><br><br>      <img src= "бовска скакля.jfif" width="500" height="300"></center> <br><br><br><br>
            </body>
</HTML>