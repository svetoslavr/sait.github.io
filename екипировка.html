<HTML>
    <HEAD>
       <title>Екипировка</title>
       <link rel="stylesheet" a href="img.css">
        </HEAD>
        <body>
            <Center><font size="7" color="green">Лек преход</font></Center>
            <br><br><br>
            <font color="green"><font size = "6">
                Това е лек маршрут без препятствия, които да изискват технически умения от участниците. Маршрутът е подходящ за всички туристи, дори и за такива без опит в планината. Обикновено се върви по полегати пътеки, без стръмни и продължителни изкачвания. Общо изкачените метри във височина не надхвърлят 400 метра, а продължителността на прехода варира между 2 и 5 часа. В близост до София, например, се намират множество екопътеки – еко пътека „Бели Искър“, екопътека „Под Камико“, Вазовата екопътека, Боянският водопад, преход от хижа Алеко до хижа Момина скала.
                
                Каква екипировка ще ти е необходима при планиране на лек трекинг?
                
                1. Обувки – това е най-важната част от екипировката. Дори и при лека и кратка разходка в планината, по-добре е да замениш градските маратонки или кецове с подходящи за целта планински обувки, които ще ти осигурят нужния комфорт. В зависимост от сезона, ще ти трябват ниски или високи туристически обувки от дишаща и водонепромокаема материя със стабилна, огъваща се подметка. Ориентировъчна средна цена на обувки за лек преход в планината: от 50 лв. до 150 лв.
                
                2. Раница – трябва да е лека и устойчива, а големината и да е съобразена с необходимия багаж. При няколкочасови, равнинни преходи раница с обем 20 -30 литра ще ти е напълно достатъчна. Цена: от 20 лв. до 60 лв.
                
                3. Облекло – трябва да е леко, удобно и напълно съобразено със сезона и прогнозата за времето. Препоръчително е в планината да си облечен на слоеве, така че лесно да се събличаш и обличаш, адаптирайки се към бързо променящите се климатични условия. Задължително в раницата си трябва да имаш дъждобран, леко яке тип ветровка, шапка (с широка козирка за слънчевите дни и вълнена за по-студените). Нашият съвет е винаги да бъдеш подготвен дори и за най-лошите условия, за да не останеш неприятно изненадан. Дори и да ти се струва облачно, ултравиолетовите лъчи са активни, затова слънчевите очила и слънцезащитният крем са задължителни. Подходящо за по-лек трекинг облекло можеш да си закупиш за 180 лв. – 400 лв.</center></font></font><br>
            <font color="green"><font size = "6">Местоположение: България, Русе</center></font></font><br><br><br>
            <Center><font size="7" color="green">Преход със средно натоварване</font></Center><br><br><br>
            <font color="green"><font size = "6">В тази категория преходи влизат всички маршрути, които изискват повече време и подготовка от туристите. Обикновено това са еднодневни трекинги с изкачване на емблематични върхове. Общата денивелация варира между 500 и 1500 метра надморска височина, а продължителността на прехода е между 6 - 10 часа. Тези преходи са подходящи за хора, които вече имат поне малък опит с по-леки маршрути. Ако си средно напреднал в трекинга, предлагаме ти да включиш в плановете си Черни връх, връх Мусала, седемте Рилски езера, връх Мургаш. А ето и какво ще ти е необходимо:

                1. Обувки – ако за няколкочасовата разходка до Боянския водопад си спестил покупката на планински обувки, то при планирането на изкачване на връх, било то и еднодневно, в никакъв случай не пропускай да се снабдиш с подходящи туристически обувки. Уверяваме те, че това ще ти спести дискомфорта на уморените и отекли крака. Обувките трябва да са висок клас, като специално внимание заслужава подметката – тя задължително трябва да е със здрави грайфери, изработени от висококачествен каучук, предвид каменистия терен. Прилични туристически обувки, с които ще покориш не един връх, може да си закупиш на цена от 80 лв. до 350 лв.
                
                2. Раница  - ще ти е нужна лека, но по-обемна раница. И все пак, при еднодневни преходи тя не трябва да надвишава 40 литра или 7-10 килограма. Съветваме те раницата да има поне две отделения и няколко странични джоба. Добре е да помислиш и за дъждобран за раница, за да си сигурен, че вещите ти ще останат сухи. Ориентировъчна цена за такъв тип раница: 40 лв. - 150 лв.
                
                3. Облекло – важи същото правило, както при леките преходи: облечи се на слоеве. Задължително е да се снабдиш с водонепромокаем панталон и яке, по-плътен полар и дъждобран. Имай предвид, че времето високо в планината е доста променливо, а температурата е с минимум 10 градуса по-ниска от тази в града. За всички пластове дрехи би трябвало да се вместиш в диапазона от 200 лв. до 400 лв.
                
                4.  Други – слънчеви очила, щеки, слънцезащитен крем, фенерче или челник, който ще ти е нужен в случай на по-ранно стъмване или удължаване на прехода. И тук, както при закупуването и на другите елементи от екипировката можеш да си набавиш необходимото за по-скромни средства или пък да заложиш на скъпи маркови продукти. Според нашите изчисления ще ти стигнат от 150 лв. до 300 лв.
                
                Не забравяй, че най-важната стъпка към приятния трекинг е изборът на подходящ маршрут, съобразен с физическите ти възможности. Подобаващата на терена и климатичните условия екипировка ще те предпази и ще ти осигури комфорт. Съветваме те да се довериш на специализираните за планинска екипировка магазини.
                <body bgcolor="#e6e6e6">
            </body>
</HTML>