<HTML>
    <HEAD>
        <title>4. Видимско Пръскало</title>
        <link rel="stylesheet" a href="img.css">
        </HEAD>
        <body>
            <br><br><br>
            <font color="#00b300"><font size = "7"><center>4. Видимско пръскало, 80 метра</center></font></font><br>

            <Center><font face= "arial" > <font color="green"><font size = "5">       Видимското пръскало е водопад, намиращ се в Средна Стара планина, в резервата „Северен Джендем“, част от Национален парк „Централен Балкан“. Той е един от най-високите водопади в България – 80 метра.

                Намира се в източната част на Северния Джендем. Водата му се събира от три поточета, извиращи малко под главното старопланинско било в района между седловината Пилешки полог и връх Юрушка грамада, течащи на северозапад. В началото те се спускат по тревистия склон, съединяват се и достигайки до отвесен скален венец, скачат от височина 80 метра.
                
                Районът на Видимското пръскало е почти непристъпен, характеризира се с отвесни стени, шеметни пропасти и дълбоки урви, от които трудно се излиза, веднъж попаднал. Добро място за поглед към Пръскалото от разстояние е крайната точка на екопътеката „Видимско пръскало“. Отиването от тази точка до самото Пръскало е препоръчително само за опитни и добре подготвени планинари.
                
                Реката, на която е Пръскалото – Пръскалската река (наричана също и Дясна Видима), и в по-ниската си, по-достъпна част е много живописна. След водослива с река Лява Видима двете продължават като река Видима.         <body bgcolor="#e6e6e6">
                <br><br><br><br>      <img src= "видимско.jfif" width="500" height="300"></center> <br><br><br><br>
            </body>
</HTML>